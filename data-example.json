
[
  {
    "title":"Санкції проти Росії на випадок нового вторгнення в Україну готові – голова Єврокомісії",
    "link":"https://www.radiosvoboda.org/a/news-sanktsiyi-proty-rosiyi-na-vypadok-vtorhnennya-v-ukrayinu-hotovi-hlava-yevrokomisiyi/31626999.html",
    "body":"Президентка Єврокомісії Урсула фон дер Ляєн повідомила, що масштабні санкції на випадок подальшої агресії Росії щодо України вже підготовлені. Про це вона заявила в інтерв'ю Le Journal du Dimanche.\nЗа словами Урсули фон дер Ляєн санкції Євросоюзу проти Росії узгоджені зі США. За її словами, ЄС, США та НАТО очікують від Росії припинення провокативних дій.\n«Будь-яка подальша агресія проти України підлягатиме санкціям із величезними наслідками. Вони вже готові. Європейські країни єдині й діють узгоджено зі США і НАТО. Ми хочемо добрих відносин із Росією, але це залежить від її дій. Вона має припинити свої провокації», – заявила президентка Єврокомісії.\nВ останні тижні Росія різко наростила військову присутність біля кордонів України, а українська розвідка і Захід не виключають, що нове вторгнення російських військ до країни може початися вже в січні.\n17 грудня МЗС Росії опублікувало «проєкти угод» з НАТО і США про взаємні «гарантії безпеки». Вони вимагають від НАТО гарантій подальшого нерозширення військового альянсу на схід і, зокрема, неприйняття в НАТО України і Грузії.\n ",
    "author":"LB.ua",
    "category":["Новини","Україна","Світ","Політика","Новини | Міжнародні","Важливе на Свободі","Війна","Новини | Важливі"],
    "date":"2021-12-26T20:09:01.000Z"
  }
]